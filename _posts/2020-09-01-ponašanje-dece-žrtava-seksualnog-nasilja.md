---
layout: post
category_name: ""
title: Ponašanje dece žrtava seksualnog nasilja
date: 2020-09-01T11:47:59.293Z
thumbnail: /assets/images/untitled-design-3-.jpg
---
Na seminarima i u sredstvima javnog informisanja najviše se govori o slučajevima seksualnog zlostavljanja dece i ponašanju dece koja su seksualno zlostavljana. Govori se o detetu kao žrtvi, o načinu ispitivanja deteta koje je seksualno zlostavljano, otkrivanju, odnosno obelodanjivanju kao i o tome na šta treba obratiti pažnju kada dete koje je seksualno zlostavljano govori o samom zlostavljanju, ali i o lečenju i integraciji u zajednici u kojoj živi.

**Ovde nije reč o tome. Ciljna grupa su ljudi koji se bave ili ne bave seksualnim zlostavljanjem.**

**UVOD**

Načini na koje odrasli reaguju na ponašanje dece koja su seksualno zlostavljana su veoma različiti. To su pokazali rezultati istraživanja vršenih poslednjih 30 godina:

**1.Među potencijalnim i budućim porotnicima**

**2.Među običnim ljudima čija profesija nije vezana za rad sa decom**

**3.Među ljudima koji su stručnjaci, pogotovo onima koji rade sa decom ili učestvuju u slučajevima koji se tiču seksualno zlostavljane dece**

Ovaj članak razmatra otkrića dobijena empirijskim istraživavanjima o stavovima odraslih povodom uobičajenih dečijih odgovora na seksualno zlostavljanje.

1. **Uticaj javnog mnjenja na zakone koji se tiču seksualno zlostavljane dece**

Jedan od razloga zašto je bilo neophodno empirijsko istraživanje javnog mnjenja jeste razlika koja postoji u zakonu i vođenju zakonskog postupka u različitim zemljama protiv napasnika. Vodjenje krivičnog postupka koji se tiče seksualnog zlostavljana dece i uzimanje u obzir dokaza koja su vezana za ponašanje može počivati na sudu porotnika koji je posledica dobrog razumevanja date teme. Ako sud smatra da su porotnici dobro informisani o takvom ponašanju onda nema potrebe za stručnjacima kao svedocima u ovoj stvari.

2. **Verovanja običnih ljudi**

Empirijske studije koje su ispitale pozadinu verovanja ljudi vode se mišlju da postoje važni

aspekti koji nisu dovoljno razumljivi javnosti. Reprezentativni uzorak su ljudi koji su

ispitivani u šoping molovima, edukativnim centrima, državnim i okružnim ustanovama i

ustanovama koja se bave decom i roditeljima.

Ovo ispitivanje je otkrilo nedovoljno znanje kod javnog mnjenja koje se odnosi na seksualno zlostavljanje dece, kao i to da je nivo znanja različit i zavisi od izvesnih demografskih karakteristika. Grupe koje su imale najispravnije informacije su one čiji su članovi žene, osobe u braku, roditelji i visoko obrazovane osobe i osobe sa visokim primanjima.

3. **Profesionalci**

Nekoliko studija je ispitivalo verovanja i stavove stručnjaka koji se bave decom a tiču se

seksualno zlostavljane dece. Ove studije pokazuju da su njihova mišljenja veoma različita:

***Branioci i tužioci*** imaju različite stavove koji se tiču akata vezanih za seksualno zlostavljanje dece. Tužioci su više naklonjeni opisivanju ponašanja prilikom opisa seksualnog zlostavljanja nego što to čine branioci. Ovo je objašnjivo u svetlu posmatranja suprotnih uloga koje oni imaju.

***Policajci, okružni tužioci, javni branioci i sudije*** ne smatraju da su deca-žrtve krivi za seksualne napade koje su trpeli. Međutim, sudije i policajci su više skeptični kada su prijave seksualnog zlostavljanja u pitanju, nego zdravstveni i socijalni radnici koji rade u centrima socijalne zaštite. Optužbe za seksualno zlostavljanje koje je policija otkrila su manje istinite od onih koje su otkrili socijalni radnici.

***Postoje razlike u mišljenju kod muškaraca i žena.*** U policiji radi više muškaraca, dok u Centrima socijalne zaštite većinu čine žene. Iz ovoga se može zaključiti da razlike u polu utiču na rezultate u istrživanjima.

**Zaključak**

Obično su deca-žrtve preplašene od strane napasnika pa većina njih neće ispoljiti jasne bihejvioralne indikacije seksualnog zlostavljanja. Dobar deo ljudi smatra da u većini slučajeva seksualno zlostavljanje dece uključuje fizičku prisilu i polno opštenje i da fizički dokazi obično postoje. Sve to upućuje na činjenicu da mnogi, uključujući i sudije i porotnike, imaju nedostatak znanja.

Postojanje empirijskog istraživanja veoma je bitno za produbljivanje verovanja i saznanja zajednice u celini o ponašanju dece koja su seksualno zlostavljana. Međutim, jasno je da trenutna istraživanja u ovoj oblasti nisu dovoljno iscrpljenja i da se javlja potreba za novim empirijskim istraživanjima, ali i edukacijom, kako ljudi koji se bave decom, tako i običnih ljudi.